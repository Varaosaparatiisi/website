<main>
  <section class="pitch">
    <div>
      <h1>
        Tietokoneohjattu testipenkki
      </h1>
      <h2>
        Varmistaa huollon onnistumisen
      </h2>
    </div>
  </section>
  <section>
    <article>
      <div class="column">
        <h3>
          Ylivoimaista osaamista
        </h3>    
        <p>Yli kahden vuoden tuotekehityksen tuloksena syntynyt testipenkkimme on Euroopan ainoa digitaalisesti ohjattu penkki, jossa on onnistuttu toteuttamaan <a href="https://fi.wikipedia.org/wiki/Hydraulinen_tehonkierr%C3%A4tys" target="_blank" rel="noopener noreferrer"><strong>tehonkierrätys</strong></a>. Kehitystyössä oli mukana järjestelmä&shyasiantuntijoita Metropoliasta ja tuoteasiantuntijoina edustajat Nestepaine Oy:stä sekä GS-Hydro Oy:stä. Investoinnin arvo on noussut yli 300 000 euroon.</p>
        <p>Tehonkierrätys on toteutettu kahdella pumppumoottorilla, joita voidaan digitaalisesti ohjata toimimaan kummassa roolissa tahansa. Täysin tietokoneohjattu järjestelmä on toteutettu Beckhoff:in io-komponenteilla, joihin on liitetty yli kolmekymmentä erilaista paine-, virtaus- ja lämpötila-anturia. Ohjaus tapahtuu lukuisilla jännitteellä toimivilla suuntaventiileillä sekä PWM-signalilla toimivilla proportionaaliventtiileillä.</p>
        <p>Tehonkierrätyksen ansiosta voimme säätää samassa laitteessa niin avoimen- kuin suljetun piirin hydraulipumput sekä hydraulimoottorit. Hydraulimoottorit pystymme jarruttamaan akselista, jolloin ne pystytään säätämään oikeata käyttöä vastaavissa olosuhteissa. Toistaiseksi testiajossa suurin mitattu teho on ollut 140 kW, mutta järjestelmä on mitoitettu yli 300 kW:n tehoille.</p>
      </div>
      <div class="column">
        <img src="/img/regeneration.jpg" alt="Hydraulinen primäärimoottori sekä kaksi hydraulista pumppumoottoria.">
      </div>
    </article>
  </section>
</main>
